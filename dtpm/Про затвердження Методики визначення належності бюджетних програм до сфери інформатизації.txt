Верховна Рада України
Законодавство України
Неділя, 13 грудня 2020 року
Картка
Файли
Історія
Зв'язки
Публікації
Текст для друку
 Пошук
Про затвердження Методики визначення належності бюджетних програм до сфери інформатизації
Документ z0459-20, чинний, поточна редакція — Прийняття від 07.05.2020
(  Остання подія — Набрання чинності, відбулась 05.06.2020. Подивитися в історії? )
Картка
Закладка
Пов'язані документи
Структура
Текст на всю ширину


МІНІСТЕРСТВО ЦИФРОВОЇ ТРАНСФОРМАЦІЇ УКРАЇНИ

НАКАЗ

07.05.2020  № 67



Зареєстровано в Міністерстві
юстиції України
22 травня 2020 р.
за № 459/34742

Про затвердження Методики визначення належності бюджетних програм до сфери інформатизації

Відповідно до Закону України "Про Національну програму інформатизації", пунктів 7, 13 Положення про формування та виконання Національної програми інформатизації, затвердженого постановою Кабінету Міністрів України від 31 серпня 1998 року № 1352, пунктів 4, 8, 10 Положення про Міністерство цифрової трансформації України, затвердженого постановою Кабінету Міністрів України від 18 вересня 2019 року № 856, з метою координації Генеральним державним замовником Національної програми інформатизації (Міністерством цифрової трансформації України) процесів формування та виконання завдань (проектів) з інформатизації НАКАЗУЮ:

1. Затвердити Методику визначення належності бюджетних програм до сфери інформатизації, що додається.

2. Визнати таким, що втратив чинність, наказ Державного агентства з питань електронного урядування України від 14 травня 2019 року № 35 "Про затвердження Методики визначення належності бюджетних програм до сфери інформатизації", зареєстрований в Міністерстві юстиції України 19 червня 2019 року за № 639/33610.

3. Директорату розвитку Національної програми інформатизації (Коновал В.О.) забезпечити:

1) подання цього наказу на державну реєстрацію до Міністерства юстиції України в установленому законодавством порядку;

2) надсилання цього наказу після його державної реєстрації органам державної влади, органам місцевого самоврядування та іншим розпорядникам бюджетних коштів для використання у роботі.

4. Цей наказ набирає чинності з дня його офіційного опублікування.

5. Контроль за виконанням цього наказу покласти на першого заступника Міністра Вискуба О.А.

Віце-прем'єр-міністр України -
Міністр


М. Федоров

ПОГОДЖЕНО:

Міністр інфраструктури України

Голова Державної служби спеціального
зв’язку та захисту інформації України



В. Криклій


В. Петров




ЗАТВЕРДЖЕНО
Наказ Міністерства цифрової
трансформації
07 травня 2020 року № 67



Зареєстровано в Міністерстві
юстиції України
22 травня 2020 р.
за № 459/34742

МЕТОДИКА
визначення належності бюджетних програм до сфери інформатизації

I. Загальні положення

1. Ця Методика встановлює єдиний підхід до визначення належності бюджетних програм органів державної влади та інших розпорядників бюджетних коштів, їх окремих завдань (проектів) до сфери інформатизації.

2. Цю Методику розроблено з метою організації процесу погодження завдань (проектів), закупівлі товарів, робіт та послуг у сфері інформатизації (Національної програми інформатизації), які виконуються в межах бюджетних програм або здійснюються в інтересах органів державної влади та інших розпорядників бюджетних коштів, Генеральним державним замовником Національної програми інформатизації.

3. Органи державної влади та інші розпорядники бюджетних коштів погоджують з Генеральним державним замовником Національної програми інформатизації завдання, проекти (роботи) Національної програми інформатизації, які виконуються в межах бюджетних програм, що належать до сфери інформатизації або містять заходи інформатизації, та/або контракти (договори) на їх виконання відповідно до статті 48 Бюджетного кодексу України та Положення про формування та виконання Національної програми інформатизації, затвердженого постановою Кабінету Міністрів України від 31 серпня 1998 року № 1352.

II. Ознаки належності бюджетних програм до сфери інформатизації

1. Бюджетна програма органу державної влади та іншого розпорядника бюджетних коштів, у тому числі і програма економічного і соціального розвитку, їх окреме завдання (проект) належить до сфери інформатизації, якщо в її межах виконуються завдання, проекти, закупівля товарів, робіт та послуг у сфері інформатизації.

2. До завдань, проектів (робіт) у сфері інформатизації (Національної програми інформатизації) належать завдання, проекти (роботи), що виконуються в межах бюджетних програм або здійснюються в інтересах органів державної влади та інших розпорядників бюджетних коштів і відповідають кодам Національного класифікатора України ДК 021:2015 "Єдиний закупівельний словник", затвердженого наказом Міністерства економічного розвитку і торгівлі України від 23 грудня 2015 року № 1749, що наведені у Переліку кодів Національного класифікатора України ДК 021:2015 "Єдиний закупівельний словник", що визначають належність завдань, проектів (робіт) до сфери інформатизації (Національної програми інформатизації) (додаток).

Директор директорату
розвитку Національної
програми інформатизації



В. Коновал




Додаток
до Методики визначення належності
бюджетних програм до сфери
інформатизації
(пункт 2 розділу II)

ПЕРЕЛІК КОДІВ
Національного класифікатора України ДК 021:2015 "Єдиний закупівельний словник", що визначають належність завдань, проектів (робіт) до сфери інформатизації (Національної програми інформатизації)

Код CPV*

Опис

30200000-1

Комп'ютерне обладнання та приладдя

32400000-7
(крім 32440000-9)

Мережі

32570000-9

Комунікаційне обладнання

48000000-8

Пакети програмного забезпечення та інформаційні системи

71200000-0**

Архітектурні та супутні послуги

71300000-1**

Інженерні послуги

72000000-5

Послуги у сфері інформаційних технологій: консультування, розробка програмного забезпечення, послуги мережі Інтернет і послуги з підтримки

73100000-3***

Послуги у сфері наукових досліджень та експериментальних розробок

73200000-4***

Консультаційні послуги у сфері НДДКР

73300000-5***

Проектування та виконання НДДКР

__________
* - Розділ, група, клас загалом або категорія.
** - У разі якщо при розробленні проектно-кошторисної документації об'єкта будівництва та/або при виконанні будівельних робіт передбачаються технічні, технологічні, інженерні рішення інформатизації та/або їх кошторисна вартість, за умови, що вартість таких складових дорівнює або перевищує суму, наведену в пункті 13 Положення про формування та виконання Національної програми інформатизації, затвердженого постановою Кабінету Міністрів України від 31 серпня 1998 року № 1352.
*** - У разі якщо послуги належать до сфер інформаційних систем, інформаційних технологій, програмного забезпечення або містять в складі роботи або послуги у сфері інформатизації.

Соціальні сервіси та закладки:
Всі документи
Нові надходження
Популярні документи
Первинні законодавчі акти
Групи документів
Розподіл за комітетами ВРУ
Термінологія законодавства
Tезаурус "EUROVOC"
Юридична класифікація
Календар офіційних свят в Україні
Правила користування
Контактна інформація
Програмно-технічна підтримка — Управління комп'ютеризованих систем

Інформаційне наповнення — Відділ баз даних нормативно-правової інформації

Деякі функції знаходяться у режимі тестової експлуатації. Якщо Ви побачили помилку в тексті, виділіть її мишкою та натисніть Ctrl-Enter. Будемо вдячні!
Весь контент доступний за ліцензією Creative Commons Attribution 4.0 International license, якщо не зазначено інше
© Верховна Рада України 1994-2020


вгору