Про реалізацію експериментального проекту щодо застосування відображення в електронному вигляді інформації, що міститься у паспорті громадянина України

Перейти до основної сторінки
gov.ua
Державні сайти України
Урядовий портал
Єдиний веб-портал органів виконавчої влади України
Людям із порушенням зору
In English
Стара версія
Уряд і органи влади
 
Послуги
 
Діяльність
 
Рішення Уряду
 
Для громадськості
 
Прес-центр
Пошук
  
Головна НПА Про реалізацію експериментального проекту щодо застосування відображення в електронному вигляді інформації, що міститься у паспорті громадянина України у формі картки, та відображення в електронному вигляді інформації, що міститься у паспорті громадянина України для виїзду за кордон
Кабінет Міністрів України
КАБІНЕТ МІНІСТРІВ УКРАЇНИ
ПОСТАНОВА
від 15 квітня 2020 р. № 278
Київ
Про реалізацію експериментального проекту щодо застосування відображення в електронному вигляді інформації, що міститься у паспорті громадянина України у формі картки, та відображення в електронному вигляді інформації, що міститься у паспорті громадянина України для виїзду за кордон
Кабінет Міністрів України постановляє:

1. Погодитися з пропозицією Міністерства цифрової трансформації та Міністерства внутрішніх справ стосовно реалізації протягом
2020—2021 років експериментального проекту щодо застосування відображення в електронному вигляді інформації, що міститься у паспорті громадянина України у формі картки, та відображення в електронному вигляді інформації, що міститься у паспорті громадянина України для виїзду за кордон (далі — експериментальний проект).

2. Затвердити Порядок застосування відображення в електронному вигляді інформації, що міститься у паспорті громадянина України у формі картки, та відображення в електронному вигляді інформації, що міститься у паспорті громадянина України для виїзду за кордон, під час реалізації експериментального проекту щодо застосування зазначених відображень,  що додається.

3. Міністерству внутрішніх справ та Міністерству цифрової трансформації забезпечити:

1) протягом двох місяців з дня набрання чинності цією постановою технічну можливість формування відображення в електронному вигляді інформації, що міститься у паспорті громадянина України у формі картки, та відображення в електронному вигляді інформації, що міститься  у паспорті громадянина України для виїзду за кордон, інформаційними ресурсами єдиної інформаційної системи Міністерства внутрішніх справ, Єдиного державного демографічного реєстру (далі — Реєстр), розпорядником якого є Державна міграційна служба, та Єдиного державного веб-порталу електронних послуг “Портал Дія” (далі — Портал Дія) з використанням мобільного додатка Порталу Дія та їх застосування відповідно до затвердженого цією постановою Порядку;

2) отримання від осіб, які зареєструвалися на Порталі Дія за допомогою мобільного додатка Порталу Дія та виявили бажання отримати можливість застосування відображення в електронному вигляді інформації, що міститься у паспорті громадянина України у формі картки, та відображення в електронному вигляді інформації, що міститься у паспорті громадянина України для виїзду за кордон, згоди на обробку їх персональних даних, зокрема на передачу зазначених даних з Реєстру інформаційними ресурсами єдиної інформаційної системи Міністерства внутрішніх справ до Порталу Дія в установленому законом порядку та їх зберігання;

3) обробку персональних даних, переданих з Реєстру до Порталу Дія з метою надання можливості застосування відображення в електронному вигляді інформації, що міститься у паспорті громадянина України у формі картки, та відображення в електронному вигляді інформації, що міститься у паспорті громадянина України для виїзду за кордон, у порядку, визначеному законодавством про захист персональних даних та захист інформації в інформаційно-телекомунікаційних системах.

4. Установити, що:

1) координатором експериментального проекту є Міністерство цифрової трансформації;

2) органи державної влади та органи місцевого самоврядування за умови наявності технічних засобів, призначених для встановлення достовірності відображення в електронному вигляді інформації, що міститься у паспорті громадянина України у формі картки, та відображення в електронному вигляді інформації, що міститься в паспорті громадянина України для виїзду за кордон, протягом строку реалізації експериментального проекту здійснюють повноваження з надання адміністративних послуг, що потребують пред’явлення особою паспорта громадянина України та/або паспорта громадянина України для виїзду за кордон, відповідно до вимог законодавства з урахуванням вимог Порядку, затвердженого цією постановою;

3) інші юридичні та фізичні особи, які здійснюють надання послуг, що потребують відповідно до вимог законодавства пред’явлення особою паспорта громадянина України та/або паспорта громадянина України для виїзду за кордон, за власним рішенням можуть приєднатися до реалізації експериментального проекту.

5. Міністерствам та іншим центральним органам виконавчої влади забезпечити:

1) визначення особливостей застосування власних нормативно-правових актів протягом періоду реалізації експериментального проекту;

2) вжиття заходів до забезпечення достатньою кількістю відповідних технічних засобів, призначених для встановлення достовірності відображення в електронному вигляді інформації, що міститься у паспорті громадянина України у формі картки, та відображення в електронному вигляді інформації, що міститься у паспорті громадянина України для виїзду за кордон, в межах загального обсягу бюджетних призначень, передбачених у державному бюджеті;

3) подання Міністерству цифрової трансформації:

щороку до 25 листопада звітів  про результати реалізації експериментального проекту  згідно з додатком;

протягом одного місяця з дня набрання чинності цією постановою планів реалізації експериментального проекту, зокрема із включенням до них інформації, передбаченої пунктами 1—3 додатка.

6. Міністерству цифрової  трансформації починаючи з 2020 року подавати щороку до 25 грудня Кабінетові Міністрів України звіти про результати реалізації експериментального проекту, а також пропозиції щодо вдосконалення законодавства у відповідній сфері.

7. Ця постанова набирає чинності з дня опублікування, крім абзацу другого пункту 9 Порядку, затвердженого цією постановою, який набирає чинності з 1 червня 2020 року.

        Прем’єр-міністр України                                   Д. ШМИГАЛЬ

Інд. 49

Порядок і звіт, що додаються:
P0278.doc.p7s
До переліку нормативних документівВерсія для друку
Мапа порталу
Власність Секретаріату Кабінету Міністрів України. Проект реалізовано Фондом Східна Європа та Державним агентством з питань електронного урядування України у межах програми міжнародної технічної допомоги "Електронне врядування задля підзвітності влади та участі громади" (EGAP) , за фінансової підтримки Швейцарської агенції розвитку та співробітництва
licenseIcon
Якщо ви маєте зауваження або пропозиції, будь ласка, напишіть нам: https://ukc.gov.ua/appeal
In English
Людям із порушенням зору
  
Весь контент доступний за ліцензією Creative Commons Attribution 4.0 International license, якщо не зазначено інше
Компанія «KitSoft» — розробник порталу